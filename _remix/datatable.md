---
layout: single
title: "Datatable example"
header: false
categories:
  - UI
  - HCI
tags:
  - datatable
  - interaction
  - usability
---

Το παρακάτω διαδραστικό παράδειγμα παρουσιάζει ένα πίνακα δεδομένων με ταξινόμηση, αναζήτηση και σελιδοποίηση. Το datatable αποτελεί έναν χώρο πειραματισμού όπου ο χρήστης μπορεί να αλληλεπιδράσει με δομημένα δεδομένα και να παρατηρήσει πώς η πληροφορία οργανώνεται, φιλτράρεται και παρουσιάζεται δυναμικά.

Το παράδειγμα βασίζεται στη βιβλιοθήκη https://datatables.net και επιτρέπει στον χρήστη να ταξινομεί δεδομένα μέσω των επικεφαλίδων των στηλών, να πραγματοποιεί αναζήτηση σε πραγματικό χρόνο και να πλοηγείται σε πολλαπλές σελίδες δεδομένων μέσω μηχανισμών σελιδοποίησης (pagination).

Η άσκηση αυτή αναδεικνύει βασικές έννοιες της διάδρασης ανθρώπου–υπολογιστή, όπως η άμεση οπτική ανατροφοδότηση (immediate feedback), η ορατότητα της πληροφορίας (visibility of system status) και η μείωση του γνωστικού φόρτου κατά την εξερεύνηση σύνθετων συνόλων δεδομένων.

Το interface ανταποκρίνεται άμεσα στις ενέργειες του χρήστη, προσφέροντας συνεχή ενημέρωση της κατάστασης του συστήματος χωρίς επαναφόρτωση της σελίδας. Με αυτόν τον τρόπο, ο χρήστης μπορεί να κατανοήσει πώς σύγχρονες διεπαφές διαχείρισης δεδομένων υποστηρίζουν την αποδοτική πλοήγηση και τη λήψη γρήγοροων και σημαντικών αποφάσεων.

<iframe height="560" style="width: 100%;" scrolling="no" title="Datatable example" src="https://codepen.io/panamilo/embed/bNpPMPJ?default-tab=html%2Cresult&editable=true" frameborder="no" loading="lazy" allowtransparency="true">
      See the Pen <a href="https://codepen.io/panamilo/pen/bNpPMPJ">
  Datatable example</a> by Panagiotis Milopoulos (<a href="https://codepen.io/panamilo">@panamilo</a>)
  on <a href="https://codepen.io">CodePen</a>.
      </iframe>
      
## Στόχος του παραδείγματος

Να κατανοηθεί ο τρόπος με τον οποίο ένας απλός, στατικός HTML πίνακας μπορεί να μετατραπεί σε ένα δυναμικό και διαδραστικό στοιχείο διεπαφής, αξιοποιώντας έτοιμες βιβλιοθήκες UI.

Το παράδειγμα προσομοιώνει πραγματικά περιβάλλοντα χρήσης, όπως πίνακες χρηστών, λίστες προϊόντων ή συστήματα διαχείρισης περιεχομένου, όπου ο χρήστης καλείται να εντοπίσει και να συγκρίνει πληροφορίες γρήγορα και αποτελεσματικά.

## Άσκηση

Τροποποιήστε το παράδειγμα προσθέτοντας:

- Συγκεκριμένα φίλτρα όπου φιλτράρουν τις εγγραφές του πίνακα (πχ. ανά Χώρα=Ελλάδα)
- Επιλογέα πλήθους προβολών ανά σελίδα ώστε ο χρήστης να επιλέγει πόσες εγγραφές θέλει να δει ( 5, 10 , 15)
- Εναλλακτική οπτική απεικόνιση των δεδομένων ή προσαρμογή της σελιδοποίησης για μεγαλύτερα σύνολα δεδομένων.

Στόχος είναι η δημιουργία ενός πιο ολοκληρωμένου περιβάλλοντος διαχείρισης δεδομένων που προσομοιώνει σύγχρονες, πολυδιάστατες διεπαφές χρήστη.
